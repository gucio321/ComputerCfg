Temat: Inercjalne i nieinercjalne układy odniesienia. (termin wykonania do czwartku 16.04.)
Po dzisiejszej lekcji musicie wiedzieć :
- co to jest układ inercjalny i nieinercjalny
- dlaczego stosujemy taki podział
- co to są siły bezwładności
Przypomnijcie sobie co to był układ odniesienia. iejsze niż rozwiązanie zadania. Zaczniemy więc
dłuższym niż zwykle wstępem.
Co to jest układ odniesienia?
Przypomnę, że układ odniesienia jest to dowolne ciało względem którego opisujemy ruch innych ciał.
Ruch jadącego po ziemi kierowcy w samochodzie mogę opisać względem 1 – ziemi – i wtedy
kierowca się porusza lub 2 – względem jakiegoś elementu w samochodzie np. fotela – i wtedy
kierowca względem tego fotela się nie przemieszcza. Można to sprawdzić umieszczając kamerę w
tych dwóch układach. W przykładzie pierwszym kamera leży na ziemi. Na nagranym filmie
zobaczymy, że auto jedzie. W przykładzie drugim, kamerę kładziemy w samochodzie. Na nagranym
filmie – zobaczymy, że kierowca się nie porusza. Przypomnieliśmy sobie co to znaczy, że układem
odniesienia jest ziemia lub fotel.
Po co nam dwa układy odniesienia?
Przejdźmy teraz do tematu. Czy do opisu zjawisk w przyrodzie nie wystarczy jeden układ odniesienia?
Okazuje się, że jak jest ich więcej to wtedy jest z czego wybierać. A po co wybierać? Okazuje się, że
opis danego zjawiska może być trudny do opisania w jednym układzie natomiast w drugim będzie
dużo prostszy. Uzyskaliśmy już odpowiedź na pytanie: po co nam dwa układy odniesienia opisujące
to samo zjawisko. Można odpowiedzieć jeszcze inaczej – po prostu nie lubimy się męczyć i
wymyślamy różne rzeczy, żeby tylko było łatwiej. To jest chyba najlepszy argument za
wprowadzeniem różnych układów odniesienia tj. inercjalnego i nieinercjalnego.
Co to są układy inercjalne?
Wyobraźmy sobie następującą sytuację. Obserwujemy jakieś zjawisko stojąc nieruchomo na ziemi –
a zatem układem odniesienia jest ziemia. Mierzymy, badamy i wyciągamy wnioski. Okazuje się, że
każda osoba, która względem nas nie porusza się lub porusza się ruchem jednostajnym otrzyma takie
same wnioski. Opis zjawisk w tych układach będzie taki sam. Takie układy nazywamy układami
inercjalnymi.
Aby zapamiętać wyraz „inercjalny” przypomnę, że inercja to bezwładność – powinno więc nam się to
kojarzyć z pierwszą zasadą dynamiki Newtona, oraz z ruchem jednostajnym prostoliniowym lub ze
spoczynkiem. Tak też opisujemy układy inercjalne tzn. układy inercjalne to takie układy, które są
względem siebie w spoczynku lub poruszają się ruchem jednostajnym prostoliniowym. Albo każdy
układ odniesienia który porusza się ruchem jednostajnym prostoliniowym względem jakiegoś układu
inercjalnego jest również układem inercjalnym. Przykłady układów inercjalnych:
1) jeden człowiek stoi na ziemi a drugi jedzie w pociągu ze stałą szybkością po linii prostej
2) dwa auta jadą po linii prostej z różnymi szybkościami lecz w tym samym kierunku.
Co to są układy nieinercjalne?
Już się domyślamy, że są to układy, które względem siebie są w ruchu zmiennym (przyspieszonym
lub opóźnionym) lub w ruchu krzywoliniowym np. ruchu po okręgu. Ogólnie mówiąc, jeden
względem drugiego ma jakieś przyspieszenie (dodatnie lub ujemne). Przypominam, że nawet w ruchu
po okręgu gdy poruszacie się ze stałą wartością prędkości to i tak występuje przyspieszenie nazywane
„dośrodkowym”. A zatem nawet w ruchu po okręgu mamy przyspieszenie. Przykłady układów
nieinercjalnych:
3) układ znajdujący się z aucie, które właśnie rusza (lub hamuje)
4) układ znajdujący się w windzie która rusza (lub hamuje)
5) układ znajdujący się na karuzeli która się kręci
Jak jest różnica, w którym z układów opisujemy zjawiska?
Okazuje się, że różnica jest bardzo duża, choć skala trudności podobna.
Podstawową sprawą jest to, że poznane przez nas zasady Newtona obowiązują w układach
inercjalnych. W momencie gdy je poznawaliśmy bardziej skupiliśmy się na treści niż na tym gdzie
można z nich korzystać. Nie martwcie się jednak, że zasad tych uczyliście się na próżno
W układach nieinercjalnych też skorzystamy z 2 i 3 zasady ale trzeba będzie zrobić jedną małą zmianę
o której powiemy później.
Przykład 1. Zerknijcie na rysunek poniżej. Przedstawia wiszącą na siłomierzu kulę obserwowaną w
dwóch układach inercjalnych.
Człowiek jedzie w windzie ze stałą prędkością – jest więc w układzie inercjalnym. Widzi, że siły
działające na kulkę się równoważą ... więc jest ona w spoczynku – zgodnie z pierwszą zasadą
dynamiki Newtona. Chłopcy siedzą na schodach nieruchomo są więc w układzie inercjalnym. Patrząc
na kulkę widzą, że siły działające na kulkę się równoważą ... więc porusza się ona ruchem
jednostajnym prostoliniowym – zgodnie z pierwszą zasadą dynamiki Newtona. Wszyscy więc
potwierdzą słuszność pierwszej zasady Newtona.
Wiosek: układ związany ze schodami oraz układ odniesienia związany z windą są układami
inercjalnymi, w których dobrze działa pierwsza zasada dynamiki Newtona.
Przykład 2. Ponownie dwa układy inercjalne. Opisywanym zjawiskiem jest wisząca na sznurku kulka.
bardzo podobne do przykładu pierwszego.
Kierowca widzi, że w jego układzie związanym z samochodem jadącym ze stałą prędkością, siły
działające na kulkę się równoważą ... więc jest ona w spoczynku.
Ludzie pod drzewem, których układ odniesienia związany jest z ziemią, widzą, że siły działające na
kulkę się równoważą ... więc porusza się ona ruchem jednostajnym prostoliniowym.
Wszyscy więc potwierdzą słuszność pierwszej zasady.
Wiosek: układ związany z ziemią oraz układ odniesienia związany z samochodem są układami
inercjalnymi.

