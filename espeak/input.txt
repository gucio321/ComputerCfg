Drodzy Uczniowie,
wiecie już z pewnością, że zdalne kształcenie zostało przedłużone do 24 maja 2020r.. Mam nadzieję, że wszyscy już korzystacie z dziennika elektronicznego i Teamsa, bo w ten sposób przede wszystkim prowadzone są zajęcia w naszej szkole. Oczywiście nauczyciele mogą korzystać również z innych form komunikacji, np. telefon. Mieliście czas, aby zasygnalizować wychowawcom, prowadzącym zajęcia nauczycielom i dyrekcji o ewentualnych kłopotach, które na bieżąco były rozwiązywane. Ciągle służymy Wam pomocą, wystarczy zasygnalizować problem, wykorzystując dziennik elektroniczny lub po prostu dzwoniąc do szkoły w godzinach od 8.00 do 14.00. Pamiętajcie, że macie obowiązek wykonywania zadań zleconych przez nauczyciela. Nie musicie zawsze uczestniczyć
w zajęciach w czasie rzeczywistym, ale konieczne jest dowiadywanie się, jaki temat był opracowywany i w jaki sposób należy nad nim pracować.
Natomiast Waszym obowiązkiem jest praca z wykorzystaniem dziennika elektronicznego oraz reakcja na wiadomości, które do Was są wysyłane.
Przewidywane oceny końcoworoczne będą wpisane 3.06., a oceny końcowe muszą być wystawione do19.06. Dlatego bardzo proszę, abyście systematycznie pracowali, uzyskiwali kolejne oceny, by bez problemu można Was było sklasyfikować.
Moi Drodzy, zdaję sobie sprawę, że nie jest Wam łatwo. Pamiętajcie, że zawsze możecie liczyć na pomoc ze strony szkoły, ale też bardzo Was proszę, żebyście współpracowali z nauczycielami
i docenili ich starania, ponieważ dla Nich ta sytuacja również jest trudna i wymaga ogromnego zaangażowania.
Chciałabym również przypomnieć o majowych świętach, pamiętajcie o wywieszeniu flag, myślę, że na zajęciach z wychowawcą rozmawialiście na ten temat.
W związku z przesunięciem terminu tegorocznych egzaminów maturalnych 4,5,6 maja są normalnymi dniami nauki.

Pozdrawiam serdecznie.
Barbara Modzelewska 
